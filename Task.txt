Napisati program koji omogućava unos, ažuriranje i brisanje podataka iz tabele ispitni_rok. Korisniku se omogućava da unese godinu i oznaku ispitnog roka. Ako postoji ispitni rok sa zadatim kriterijumom prikazuju se njegovi podaci i omogućava se njihovo ažuriranje. Nije moguće ažurirati oznaku i godinu roka. Ukoliko ne postoji ispitni rok koji zadovoljava zadati kriterijum korisniku se nudi mogućnost da doda novi ispitni rok sa zadatom oznakom i godinom. 
 
Takođe omogućiti i brisanje ispitnog roka koji zadovoljava zadati kriterijum. Ne dozvoliti korisniku da dužina prijava ispita bude kraća od 3 dana. Takođe omogućiti i automatsko unošenje ispita u zadatom ispitnom roku. Automatski se unose ispiti iz kurseva koji su upisani u školskoj godini u kojoj se održava rok i koje studenti nisu položili u prethodnim ispitnim rokovima. Voditi računa o tipu ispitnog roka pri automatskom unosu ispita. Omogućiti i formatirano štampanje podataka o ispitnom roku u datoteku. Za svaki ispitni rok ispisati sve njegove podatke osim oznake i godine roka, broj prijavljenih ispita u tom ispitnom roku, broj položenih ispita u tom ispitnom roku, broj ispita u tom ispitnom roku na kojima su studenti diskvalifikovani, broj ispita u tom ispitnom roku čije su ocene studenti poništili i prosečnu ocenu na položenim ispitima. Obrada jednog ispitnog roka predstavlja jednu transakciju.

